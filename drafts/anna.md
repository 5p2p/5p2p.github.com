---
title: Le regole dell'Amore
author: Guest
layout: post
description: L'Amore finalmente &mdash; il corso fidanzato di Assisi &mdash; ha lasciato il segno un'altra volta! Ecco cosa porta a casa Anna da questo viaggio.
image:
---

Si dice che le cose belle finiscono, ma non è vero, spetta a noi la scelta. La bellezza svanisce se non riusciamo ad attualizzarla nel nostro quotidiano, se resta sterile. In questi giorni mi è stato Donato di vedere tanta bellezza, ascoltare tanta bellezza, una Parola bella, che quasi in maniera incredula, ci offre la soluzione, le regole, il copione per vivere pienamente la vita! 

> Chi fallisce nell'Amore, fallisce nella vita!

E che lo accettiamo o no, l'Amore ha delle *regole*, delle esigenze, ha un prezzo! Si, il prezzo è quello di consumarsi. C'è qualcosa di più bello dello spendersi, donarsi, consumarsi per qualcuno? 

> L'amore non è con chi fai tardi la sera, ma per chi ti svegli la mattina

Esso non si nutre solo di emozioni, di sensazioni, di istinti. Non bastano! Tutto ciò può finire, per questo l'Amore va curato, protetto, alimentato, custodito, interrogato, esaminato anche a costo di sacrifici. Una mamma ama immensamente suo figlio, perché sacrificherebbe la propria vita per lui! Il sacrificio è *la misura* del nostro Amore. Tutti sappiamo amare quando non ci costa nulla! Stiamo bene, siamo contenti, nessuno sforzo ma ... alla prima difficoltà come reagiamo? Cosa siamo disposti a dare per ciò che vogliamo, amiamo? La vita facile, il vissero felici e contenti sono favole! Ragionevolezza e Fede. Basta Crederci e Fidarsi! 

Già, è na parola! E poi dovrei fidarmi di cose che sembrano già prefissate, imposte, cose d'altri tempi! Ma forse in tutto ciò c'è bellezza e verità? Si ha il coraggio di dire che sono cose astratte quando di fronte hai una famiglia che vive e si alimenta solo di Questa bellezza, che è l'Essenziale?! c'è solo da inchinarsi! 

L'amore o fiorisce o muore! 

Scegli! È un bivio! Maturare la consapevolezza di esserci di fronte, non è semplice! In fondo già sai la risposta, la senti dentro, nel cuore, nelle ossa, nella mente, la urleresti al mondo! [L'amore è urgente, l'Amore ha fretta](http://5p2p.it/2013/04/15/che-fretta.html) e ti tormenterà ogni giorno, diventerà la tua ossessione, ti sentirai perennemente insoddisfatta finché non l'avrà vinta! 

>La prima laurea nella vita è la laurea in Amore

il resto viene da sé! Per questo, non c'è bisogno del lancio della monetina, ma solo di Qualcuno che sciolga il tuo cuore dal superfluo, dalle tue paure perché tutto ciò che vuoi è oltre la paura! Non mi è chiesto nulla di cui non son capace, è la mia strada, in fondo perché aver paura? 

Credere e Fidarsi, è la chiave di tutto.

Anna