---
layout: mailinglist
title: Informazioni utili sul nostro servizio fotografico
---


### Informazioni utili sul nostro servizio fotografico

Carissimi sposi,

grazie per aver scelto 5pani2pesci per documentare il giorno del vostro matrimonio. Siete provvidenza per noi! La vostra offerta è interamente devoluta per il progetto di evangelizzazione per cui ci stiamo spendendo e che in pratica consiste in video, articoli e testimonianze a favore della famiglia, della relazione di coppia e con Dio. 

Di seguito alcune informazioni utili sul nostro servizio.

### Il giorno del vostro matrimonio

Saremo presenti di persona ma soprattutto con il cuore e con la preghiera perché per noi il matrimonio  prima di tutto una vocazione.

- **Un modo discreto**

*Al centro c'è il vostro sacramento, noi vi facciamo solo le foto.* Per questo motivo saremo una presenza discreta, attenta alle vostre esigenze e rispettosa del mistero che si celebrerà in quel giorno.

- **Un tempo per voi**

È sempre molto bello per me portarvi in un posto a voi caro a scattare qualche foto dopo la celebrazione o al tramonto. Questo è un momento prezioso per voi perché avete l'occasione di fermarvi, da soli, senza amici e parenti che vi salutino, guardandovi negli occhi a contemplare il grande passo che avete appena compiuto.
  


### Cosa succede dopo 

Lo scopo del servizio fotografico è di raccontare la storia del giorno del matrimonio. Vi daremo due set di foto: il primo contiene circa 500 scatti e rappresenta il resoconto completo della giornata; il secondo invece sarà una sotto selezione di circa 80 immagini che verranno utilizzate per l'album e la galleria online. Questa seconda selezione racchiude gli scatti più belli e significativi, per raccontare nel modo più bello il giorno del vostro matrimonio. Ognuno di essi e' lavorato a mano singolarmente in modo da tirare fuori il massimo da ogni scatto (ad es. saturazione dei colori, bianco e nero o piccoli ritocchi, come cancellare un segnale stradale,ecc). Chiaramente la selezione non e' rigida e può essere il frutto dell'interazione con gli sposi.


### Tempi di consegna

Questo lavoro di selezione e ritocco richiede molto tempo. Come stima generale ci impegnano a consegnarvi le foto entro tre mesi. 


### Come riceverete le foto

La consegna delle foto avviene online tramite un link che vi invierò in forma privata attivo per 30 giorni. Alternativamente possiamo spedirvi un DVD per posta. Inoltre la selezione delle 80 foto sarà visualizzabile online attraverso una galleria permanente ad un sotto indirizzo di 5pani2pesci. L'idea di questa galleria è di avere un modo semplice per condividere le vostro foto con parenti e amici. Ad esempio:

<http://giovannisara.5p2p.it>

Inoltre potrete ricevere queste foto per mezzo di un libro fotografico di grande formato. Il prezzo di stampa dipende dallo stile e dal numero di foto. Approssimativamente si aggira intorno ai 150 euro. È possibile anche stampare album più piccoli per le famiglie.

Infine se intendete fare un sito per dare le informazioni relative al vostro matrimonio (la partecipazione, una mappa per arrivare, una testimonianza, indicazioni per i regali, ecc) potete utilizzare sin dal principio la pagina che sarà utilizzata per la galleria delle foto.

### Utilizzo online delle vostre foto

Ai fini del progetto di evangelizzazione di 5pani2pesci alcune delle vostre foto, o l'intera galleria online, potranno apparire sul nostro blog o sui social networks come facebook, twitter o youtube.

Buon cammino

Francesco e Alessandra
