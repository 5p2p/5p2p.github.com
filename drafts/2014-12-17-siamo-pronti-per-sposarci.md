




SIAMO PRONTI PER SPOSARCI?



"Siamo pronti per sposarci?" Mi sembra la domanda del secolo nella storia di alcune coppie. Come si fa a venirne a capo? A quale guru ci si deve rivolgere?


Da quando abbiamo iniziato 5pani2pesci riceviamo tante mail e incontriamo tante coppie che si trovano davanti a questa domanda: "Sono cinque anni che stiamo insieme, ma non so se siamo pronti", oppure "Come si fa a decidere di lanciarsi e fare il grande passo?" e ancora "Noi a volte parliamo di matrimonio ma sono confusa, a volte stiamo cosí bene insieme ma litighiamo tanto".
Ci sono tre tipi di coppie:
- quella in cui lui non ne vuole sapere di sposarsi
- quella in cui lui si vuole assolutamente sposare
- quella in cui non si pongono la domanda ed è chiaro che è il prossimo passo da fare.
In tutte e tre i tipi di coppie noi donne stiamo sempre avanti! Il primo caso di solito è quello più comune. Gli uomini fanno difficoltà a legarsi, hanno paura che la donna che gli sta accanto faccia un attentato alla sua libertà. Nel secondo caso il 90% di queste coppie si lasciano appena iniziano a concretizzare qualcosa come la data e il ristorante (conosciamo rarissime eccezioni!). Il terzo caso è quello in cui si è davvero in cammino, la relazione è matura e si vive sicuramente in castità.

Perché vi volete sposare?
Questa sembra una delle domande più banali a cui rispondere ma vi assicuro che è una delle domande più imbarazzanti per molte coppie. È una delle mie domande preferite! Io la sparo sempre, soprattutto a quelle coppie che sono sull'onda di un qualche entusiamo post assisiano. Le risposte sono troppo divertenti:
- ".....uhhhh....dai rispondi tu" dice lei a lui
- "Perchè lui mi ama"
- "Beh fra noi è chiaro che ci vogliamo bene e lei sa bene che la cosa importate è che lei non tocchi questo tasto"...direi una duplice intesa, io non faccio male a te e tu non ne fai a me, basta non farsi male. L'Amore è una cosa grande, se non tocca l'infinito è un volemose bene! Un giorno scoprirai che oltre al fatto di non dover toccare la tua sensibilitá nell'essere aggressivo, poi non ti va bene neanche che non è abbastanza presente con i bambini, che per lui esiste solo il lavoro e cosí via. 
La risposta giusta di una coppia matura? "Perché IO lo amo e voglio compromettermi con lui con l'aiuto di Dio". Tradotto vuol dire che è cosciente di cosa significha Amare, di quanto questo sia difficile e che il suo ragazzo non è un santo tanto quanto non lo è neanche lei. Il suo proposito è di imparare da Dio. L'Amore vero è quell'infinito che si incarna e riesce a dare la vita per te senza morire. Questo è l'Amore! Se non impari da Gesù Cristo ad amare amerai sempre poco. 

La nostra esperienza
Io e Francesco non siamo proprio un esempio. Se non era per p.Giovanni forse non ci saremmo mai arrivati al matrimonio. Noi litighiamo molto, non sappiamo comunicare, la pensiamo sempre in maniera diversa. Un giorno, dopo un anno di fidanzamento a distanza, p.Giovanni mi dice che il cammino era stato fatto, che tutti i pasticci della nostra relazione erano stati individuati e che entrambi ci stavamo seriamente lavorando. Insomma che eravamo pronti per sposarci e lui non aveva più niente da dirci. Un folle! Avevo solo 18 anni e mi ero appena trasferita a Roma, neanche avevo fatto in tempo a iscrivermi ufficialmete all'università. Ero senza parole. In quel momento ho pensato che era davvero un pazzo confermando la mia impressione iniziale su di lui. 
Di solito io e Francesco facevamo il colloquio con p.Giovanni sempre insieme, ma quella volta ero sola. Chiamai Francesco e gli raccontai stupefatta tutto. La sua reazione fu terribile. Si arrabbiò. Finché insultava p.Giovanni io non dicevo niente (ero daccordo con lui!) ma poi iniziò a prendersela con me e lí gli dissi: "Senti ma che t'arrabbi?! Io sono daccordissimo con te. E chi si vuole sposare! Ma tu con me che ci vuoi fare?". Ad un certo punto ogni coppia si deve porre questa domanda perché se non si ha chiara la meta ogni difficoltà è vana e non vale la pena affrontarla.
Certo che un fidanzamento a distanza non è proprio il massimo del divertimento! Se stavamo insieme per divertirci avevamo sicuramente scelto male. Arrabbattarsi in ogni modo per trovare quei benedetti 45 euro al mese per andare a Roma o ad Assisi per vedere Francesco non era per niente divertente, anzi era davvero faticoso. Se avevo voglia di divertirmi era meglio un ragazzo delle mie parti. Io però ero concentrata sulla mia vocazione, sul fare centro nell'amore e nella vita. Allo staesso modo p.Giovanni mi sorprendeva con questa sua idea. 
Una volta che ci siamo posti la domanda non potevamo non essere seri nel dirci cuore a cuore una risposta. Non è stato semplice. C'è voluto qualche mese. Ma poi....ve lo racconto un'altra volta...

Concretizziamo:
Allora che dobbiamo fare per rispondere a questa domanda da un milione di dollari?
1) Porsi la domanda: "Ma tu con me che ci vuoi fare? Dove vuoi andare? Che progetti hai?"
2) Mettersi in cammino: fare il corso fidanzati ad Assisi!!!! 
3) Farsi seguire assssolutamente da un padre spirituale che è competente nelle relazioni di coppia/fidanzamento. Se non sapete dove sbattere la testa chiedete ai frati di Assisi. Non vi giustificate dicendo che sono lontani perchè abiti in Sicilia! Anche io abitavo in Basilicata e Francesco prendeva le ferie per viaggiare tutta la notte da Zurigo (Svizzera).
4) Individuare i nuclei di morte della vostra coppia: il vostro rapporto è paritario? Vivete la castità? Siete gratuiti o vuoi sempre in cambio qualcosa? Avete tagliato il cordone ombellicale?

Buon cammino!










-3 tipi di coppie: lui non si vuole sposare, lui si vuole assolutamente sposare, nessuno dei due capisce a che serve
-perchè vi volete sposare? Perchè LUI mi ama
-la nostra esperienza
-le cose importanti, il cammino da fare: un cammino, il padre spirituale, identificare i nuclei di morte, mettersi in cammino per risolverli, castità, verificare che ci sia un amore gratuito, se ti sta davanti (amore paritario)



NON TI SPOSARE da solo
- l'amore è difficile, l'amore costa sangue. SOlo Dio ti può insegnare ad amare. Solo da Lui puoi attingere amore gratuito.
- Gesù ha amato sulla croce
-  Ad un certo punto nel matrimonio viene a mancare il vino. senza Dio non ce la puoi fare


MA DOVE LO TROVO IL RAGAZZO?
- non è importante che sia credente, importante è che sappia amare
- deve essere un uomo
- "Io cerco uno che mi ami, che se stessi nell'isola deserta con lui non mi mancherebbe niente". Questo è il punto di arrivo, non di partenza. Una relazione si costruisce passo a passo. Io faccio un passo e lui un altro. Se lui si ferma anch'io. Se lui si tira indietro anch'io. Rapporto paritario. No crocerossina!!!




