Caro Monsignor Carlos Osoro Sierra,


siamo Alessandra e Francesco Rao, una coppia sposata da quasi dieci anni in Cristo. Abbiamo tre figli, Chiara, Maria e Samuele di 8, 6 e 2 anni ed abitiamo da 5 anni a Friburgo in Germania. Veniamo dall’esperienza dei 10 comandamenti con Don Fabio Rosini a Roma e da un cammino vocazionale ad Assisi con i frati minori. In particolare, siamo stati accompagnati da padre Giovanni Marini, il frate che porta avanti i corsi di discernimento vocazionale ad Assisi da quasi 40 anni e che negli ultimi due anni e' stato invitato a tenere il corso sull'affettivita' "l'amore un nome, un volto" proprio a Madrid in collaborazione con i frati di Avila (la terza edizione dal XX Aprile al YY Maggio). 


Proprio a seguito di questa esperienza spagnola siamo andati a Madrid per conoscere la realta' del luogo e costruire una eventuale collaborazione per tradurre in spagnolo il progetto di evangelizzazione 5pani2pesci che portiamo avanti da un paio d'anni come famiglia. Questo progetto nasce per aiutare le coppie di fidanzati e di sposi a far entrare Dio pienamente nella loro relazione in allegria e semplicita come e' stato per noi in questi quasi 10 anni di matrimonio. Fare centro nell'Amore e' troppo importante per lasciar fare al caso. 

5pani2pesci rappresenta la nostra risposta ad una chiamata forte che abbiamo sentito all'interno del nostro matrimonio. E cioè di aprire la nostra famiglia alla condivisione, avendo compreso che spendersi per le coppie è la missione più bella che il Signore ci potesse chiedere ed è la cosa più importante per cui una coppia stessa possa spendersi. E la Provvidenza è stata grande e generosa. Mettendo a disposizione quel poco che avevamo, i nostri cinque pani e due pesci appunto, abbiamo inizialmente aperto un blog ed incominciato a scrivere la nostra esperienza personale. Da questo poi altre persone hanno voluto condividere le meraviglie che Dio aveva operato nella loro storia. E cosí il progetto si è evoluto con altri contenuti ed è ora seguito da centinaia di giovani in Italia ogni giorno. Ora la nostra casa è aperta all'accoglienza di ragazzi e coppie che hanno la necessità ed il desiderio di avere un confronto con una famiglia in cammino. I frutti sono molti ed e' bello vedere come si stia creando una rete di relazioni basate su Gesu' sparse su tutto il territorio di mutua accoglienza, in cammino alla sequela di Cristo.
Stiamo vedendo che 5pani2pesci risulta complementare alle esperienze forti di annuncio della Parola di Dio come i corsi di Assisi e i 10 comandamenti in quanto porta nel concreto della vita dei giovani, dei fidanzati e degli sposi cio' che e' stato seminato in quelle occasioni.

Ed ora ci troviamo in un grande momento di cambiamento. Da qualche mese abbiamo deciso di dedicare tutte le nostre forze ed energie in questo servizio. E' qui che vogliamo spendere la nostra vita perche' qui e' la nostra gioia. In particolare siamo stati molto colpiti dalla parabola dei talenti. Abbiamo rivisto la nostra vita e le nostre esperienza alla luce di questo vangelo. Ci siamo resi conto che in Italia abbiamo ricevuto molto per poter portare frutto nella nostra vocazione. Abbiamo vissuto a fondo esperienze come i 10 comandamenti, i corsi ad Assisi, l'incontro con coppie come Mimmo e Cinzia Armiento e Marusca e Lorenzo Gusmini che da anni sono attive nel campo dell'affettivita', queste ci hanno dato gli strumenti, ci hanno "corazzato", per poter far centro nella vita e non possiamo piu' tenere questi talenti per noi. Desideriamo investirli mettendo a servizio ciò che abbiamo ricevuto con chi cerca questa fonte di vita vera che è Gesù. Egli e' venuto «perché abbiano la vita e l'abbiano in abbondanza» (Gv 10,10) e come facciamo noi a stare chiusi nella nostra quotidianita' sapendo di aver ricevuto quell'acqua che disseta per sempre? 

Questa è la domanda che è nata nel nostro cuore tornando a casa da Madrid lo scorso novembre. È stata un'esperienza molto forte perche' abbiamo visto un popolo in cammino, una terra pronta da seminare, una vigna da coltivare. Ci siamo resi conto che i giovani erano assetati di Gesù e di poter fiorire nella propria vocazione, specialmente quella sponsale. Quei ragazzi avevano sete e noi avevamo di quell’acqua. È stato come vedere una vigna pronta per essere coltivata e noi avevano la zappa per poter lavorare il terreno. Sarebbe bello poter essere presenti a Madrid per fruttificare quei talenti che il Signore ci ha consegnato. Insomma, questa esperienza spagnola non ci ha lasciati indifferenti e nutriamo il desidero di dare la nostra piu' completa disponibilità a lavorare nella sua diocesi se lei pensa che possa essere utile alla sua attività pastorale. Speriamo di incontrarla personalmente. Siamo disponibili a venire a Madrid per conoscerla se lei lo ritiene opportuno.

In allegato le inviamo alcuni articoli del nostro blog e una penna USB con dei video che abbiamo recentemente realizzato.

Preghiamo per lei e per la sua missione pastorale a Madrid.
Francesco e Alessandra

Riferimenti utili di 5pani2pesci:

http://5p2p.it
info@5p2p.it
+49 157 54 413 544

Gema Manzanares
+34 657 07 46 54
