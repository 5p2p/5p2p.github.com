IL BAMBINO E LA TARTARUGA

Oggi vi racconto una storia che ho sentito ad ingannevole come l'amore. Parla di un bambino e della sua tartaruga.

C'era un bambino che aveva una tartaruga. Il bambino amava la sua tartaruga. Si prendeva cura di lei. Quando tornava da scuola le dava da mangiare e giocava tutto il giorno con lei. Ma un giorno il bambino torna a casa e trova la tartaruga a pancia in su, morta. Il bambino piange, è disperato. Il papà cerca di consolarlo in tutti i modi; gli promette di prendergli una nuova tartaruga, ma il bambino è inconsolabile perché è morta la *sua* tartaruga e non tornerà più. Allora il papà propone di preparare un funerale per la tartaruga. Il bambino è contento. Incominciano a scavare una buca, preparano i fiori e scelgono la musica. Quando tutto è pronto, il papà dice al bambino di andare a prendere la tartaruga per seppellirla. Il bambino si gira ed ecco la tartaruga è viva! Allora preso un coltello il bambino uccide la tartaruga e la porta dal papà: "Ecco papà, ora possiamo iniziare il funerale!".


Allora? Il bambino amava o non amava la tartaruga?
Fino all'ultima riga del racconto avremmo tutti risposto che certissimamente la amava, ma dopo l'atteggiamento del bambino ci mette in crisi.


Ecco. Non so se risuoni con le vostre esperienze ma spiega molto delle mie storie d'amore (fallite). Storie partite con presupposti sbagliati. Presupposti fondati su interessi in comune, amici in comune, squadra del cuore in comune. Infatti cosa cercavo in una donna? Una compagna di svaghi, che avesse i miei stessi interessi. Che venisse in montagna con me, in bicicletta con me ...

Amavo il gioco di stare insieme, amavo il gioco che facevo con loro, ma non le amavo. Pensavo di amarle. Pensavo che quello stare insieme fosse amore. Ma come tutto: il tempo passava, gli interessi, le compagnie cambiavano ... e il nostro "amore" finiva. Si dissolveva nel niente di fronte ad una difficoltà più grande o un ostacolo imprevisto. Grandi innamoramenti infranti di fronte alle scogliere della vita.


### Non c'è trucco non c'è inganno

Da questo gioco non si scappa. Se al centro dell'amore non c'è l'amato/l'amata è solo un inganno, un usarsi a vicenda per portare avanti il gioco che siamo facendo con l'altro. E questo gioco può diventare subdolo. Il gioco può essere volersi sposare. Ti uso perché voglio giocare al matrimonio con te. Oppure ti uso per colmare una necessità di maternità (che poi quando arriva il figlio viene spostato necessariamente a quest'ultimo e ti saluto al marito ...ormai è diventato superfluo il gioco con lui).


Quante storie finiscono per questi motivi.

Quando l'amore è al centro cambia tutto radicalmente: si passa dal "mi piace il gioco che faccio con te" al "ti voglio sposare perché voglio renderti felice, perché la mia stessa felicità dipende dalla tua". È dono di se stessi, libero dai se è dai ma (ti amo se ...). Si può mettere al centro l'amore quando si è liberi, persone ben fondate in se stessi che non hanno bisogno dell'altra persona per stare in piedi dritte sulle loro gambe. Che non vuol dire semplicemente essere persone mature. Ma persone che hanno scrutato l'abisso della loro vita è non hanno più le vertigini ... che sanno gestire quel vuoto senza avere bisogno di colmarlo con una relazione.

C'è un percorso da fare quindi. C'è un prepararsi. C'è un maturare per essere pronti per questa avventura. Con la mia storica ex, io ero tutto appoggiato su di lei è lei su di me. Quando uno dei due è venuto a mancare tutto è crollato. Con un'altra ragazza invece eravamo compagni di avventure. Quando mi sono avvicinato alla Chiesa (o meglio quando Gesù mi è venuto a raccogliere) ed ero in cerca di "altre" avventure ci siamo lasciati. Perché non ero io per lei e lei per me, ma al centro era proprio il gioco su cui si basava la nostra relazione.


Dopo tutto questo. Dopo avere incontrato il Signore e avere iniziato un cammino. Dopo avere visto quanto tutte queste relazioni mancassero di fondamenta profonda, solo allora ho incontrato Alessandra. Solo allora potevo vederla per quella che è ed incominciare un cammino insieme. Un cammino che ci ha portato prima a conoscerci, poi ad amarci, poi a litigare ... poi a fare la pace, ad ascoltarci ed ad essere quelli che siamo senza maschere uno di fronte all'altra.

( ... ed il cammino continua.)