---
author: Guest
title: La mia gioia più grande
date: 24/9/2014
layout: post
image: /img/posts/gioia-piu-grande.jpg
description: A volte su fb si trova un tesoro. Come Benedetta e la storia del suo si. È un fatto che l'Amore più si divide e più si moltiplica e che l'Amore non delude mai. Le abbiamo chiesto se potevamo ricondividere la sua storia qui ... buona lettura.
---


Ho amato questa figlia dal primo istante in cui ho visto e ascoltato battere il suo cuore in quella ecografia ... e' stato sconvolgente, lei era viva, era dentro di me, minuscola, quasi invisibile, ma il suo cuore batteva ... e voleva me. Avevo solo 18 anni ... da due giorni ... tanti progetti, sogni, allenamenti, gare, feste, scuola, divertimenti. Certo un figlio non era contemplato nel presente, neanche nel futuro, ne' semplice ne' anteriore; anzi per essere sincera non era contemplato proprio nella mia vita. Ma è capitato, come capita a tante ragazze come me e anche più giovani di me.

Lei era già li' ... *ho detto si*. 

Mi hanno detto che ho avuto un coraggio enorme ad andare avanti da sola, un anno fa, cinque mesi fa e oggi. E' vero, c'è voluta tanta forza, ma ci vuole tanto coraggio anche ad affrontare una malattia, una perdita, un dolore, una gara, un rigore ... perché non un figlio?
Chi mi conosce sa la mia storia, chi non mi conosce ha inventato le favole più fantascientifiche su di me e su di lei, e le mie povere orecchie hanno sentito di tutto. Questa figlia e' nata da un grande amore, ma nessun amore, per quanto grande, e' sicuro. E si resta sole, come qualunque altra donna che abbia concepito il proprio figlio in una sera in discoteca, o in un'avventura senza importanza, o con un uomo di cui non ricorda neanche il nome.

Non *buttate* i vostri bambini per chi non c'è più.

Non *buttateli* in cambio dell'amore o delle promesse di un uomo.

Non *buttateli* per i divertimenti, le feste, l'università, la libertà o per la prospettiva di una vita migliore.

Non *buttate* questo dono per il mondo, la gente, le chiacchiere, la vergogna, la paura di rovinarvi il corpo, la paura della solitudine...

Un figlio vale più di tutto questo, vale anche più di noi stessi.
E' vero all'inizio ci saranno genitori sconvolti, arrabbiati, delusi, amici che rideranno, vicini che spettegoleranno, persone che vi isoleranno come lebbrose, ma avete il vostro bambino, non siete e non sarete mai più sole e questo, credetemi, basta.
Basta una tuta vecchia con un cuore che vi scoppia di gioia nel petto mentre guardate il vostro bambino spegnere le candeline sulla sua torta anno dopo anno, piuttosto che avere venti paia di scarpe, una bella macchina e tanti vestiti, ma non riuscire a trattenere le lacrime al pensiero che il vostro bambino quelle candeline non le spegnerà mai ...

... adesso *avrebbe* avuto un anno, adesso due ... odiare per anni anche solo la vista di un pancione o di un passeggino e distruggersi pensando a come sarebbe stato, se vi avrebbe assomigliato almeno un po', come sarebbero stati i suoi occhi, i suoi capelli ... e se fosse stato un maschietto o una bambina.

L'aborto *non paga* mai. 

L'aborto devasta per sempre e devasta te, non i tuoi amici, il tuo ragazzo o i tuoi genitori ...devasta te.

E invece il miracolo e' questo, un sorriso bellissimo, due manine grassocce e un amore indescrivibile. Ho avuto tanto affetto, tante mani tese ad aiutarmi, incoraggiarmi, darmi forza, persone impensabili che magari prima neanche mi salutavano e dopo facevano a gara per chiamarmi, accompagnarmi e offrirmi il loro aiuto.
Questo fanno i bambini, trasformano tutto ciò che è buio in una luce bellissima e diventano i figli e i nipoti di tutti ... ahahahah professori compresi.
Restano i cuori duri, ma quelli non fanno storia.

Certo adesso nella mia borsa insieme all'iPhone e ai trucchi ci sono pannolini, biberon, salviettine e ciucci, ma siamo belle lo stesso, anzi siamo belle due volte.
Le notti sono ancora abbastanza movimentate, latte, pagine da studiare, compiti da finire, tanta stanchezza, ma anche tanti sorrisi e facce strane.
A volte lei si sveglia impaurita, allunga la sua manina a cercare i miei capelli o le mie guance e mi guarda come a dire ... "Mamma dove sei ?" ... e io la guardo e le dico "Amore, mamma e' qui" ... lei mi sorride, chiude gli occhi ... e dorme!
Sono qui, questo e' il mio posto, accanto a te, abbracciata a te e ogni mamma sa che nessun posto al mondo e' bello come questo qui.
Madre Teresa di Calcutta diceva : "Le difficoltà della vita non si risolvono eliminando la vita, ma superando insieme tutte le difficoltà". E' vero.

Non buttate i vostri bambini.

Benedetta


----

**Alcuni dei commenti al post originale di Benedetta**

\- Grazie per le tue parole ho una figlia che ha fatto la tua scelta. Aveva 16 anni ha vissuto tutto quello che hai descritto ma il sorriso di un figlio ripaga tutto il dolore e la solitudine di un uomo che ti promette amore e poi se ne va a cercarlo altrove.


\- Ciao benedetta queste parole mi hanno emozionato veramente, io ho 17 anni e tra un mese nasce la mia bimba Alice ... ho detto si alla vita perchè donne come te e come me non potranno avere l'amore di un uomo o una serata in discoteca ma avranno un sorriso e una carezza da un esserino così speciale, e sinceramente ricompensa tutto! Grazie per queste parole veramente. 


\- Parole bellisime ... leggendole ho rivissuto la mia storia! Ho 19 anni e la mia piccola ne ha 1 ! È la cosa più bella che potesse capitarmi ... e nonostante le nottate trascorse a studiare, le serate passate a stirare, le giornate trascorse a giocare con lei e a pulire casa e cucinare, quando la guardo non mi manca mai la forza di sorridere, anzi è lei a darmi la forza! Complimenti per la tua scelta ... credo che siamo ragazze fortunate ... tanto ... e non abbiamo avuto paura di vivere la nostra fortuna!!


\- *Benedetta*: Grazie  oggi dopo tanti mesi so che un figlio non ti toglie niente, fa pulizia di tempo e persone false e vuote che vedono in questa nuova vita una disgrazia e un motivo di presa in giro. Invece arriva una felicità senza confronti e tanto amore da tutti ... e tanta invidia per chi cerca di spegnere il tuo sorriso e non ci riesce. Chi vive al buio odia la luce. 


---

Se ti è piaciuto questo post, condividilo con i tuoi amici e continua a leggere:

- [Donare la vita (VIDEO)](http://5p2p.it/2013/09/16/donare-la-vita.html)

- [Mammascuolabus](http://5p2p.it/2013/09/14/mammascuolabus.html)

- [Prova costume, la smagliatura che non va più di moda](http://5p2p.it/2013/05/14/prova-costume.html)

