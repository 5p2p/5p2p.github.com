---
author: Dodo
layout: post
title: Ah, come vorrei una Chiesa Povera e per i poveri
---

<!-- INIZIO -->

![](/images/papa-francesco1.jpg)

Anche io, come tanti in questi giorni, voglio ringraziare il Signore perché ci ha
donato la grazia di un nuovo Papa, Francesco.

Un Papa, o meglio un Vescovo di Roma, come lui preferisce, che fin dai primi
gesti si è rilevato un esempio di semplicità. Vestito solo con l’abito bianco, senza
la mozetta di velluto rosso bordata di ermellino, e con la croce di ferro avuta
quando diventato vescovo, le sue prime parole sono state :

“Fratelli e sorelle, buonasera!”

<!-- FINE -->


E poi ha continuato facendoci pregare tutti insieme, per il Vescovo emerito Benedetto XVI e poi per lui, chinando il capo
rivolto a noi. Ci ha fatto pregare, ci ha messo subito in riga.


Quella prima sera si è congedato dicendo :

“Fratelli e sorelle, vi lascio. Grazie tante dell’accoglienza. Pregate per me e a presto! Ci vediamo presto: domani voglio
andare a pregare la Madonna, perché custodisca tutta Roma. Buona notte e buon riposo!”

Grazie tante dell’accoglienza? Ci vediamo presto? Buona notte e buon riposo? Ci tratta come suoi fratelli, e questa è
un’altra grande cosa!


Qui di seguito riporto parte del discorso che il Vescovo di Roma ha avuto con i giornalisti, lo trovo molto indicativo sul
suo pensiero:

“… Alcuni non sapevano perché il Vescovo di Roma ha voluto chiamarsi Francesco. Alcuni pensavano a Francesco
Saverio, a Francesco di Sales, anche a Francesco d’Assisi. Io vi racconterò la storia. Nell’elezione, io avevo accanto a
me l’arcivescovo emerito di San Paolo e anche prefetto emerito della Congregazione per il Clero, il cardinale Claudio
Hummes: un grande amico, un grande amico! Quando la cosa diveniva un po’ pericolosa, lui mi confortava. E quando
i voti sono saliti a due terzi, viene l’applauso consueto, perché è stato eletto il Papa. E lui mi abbracciò, mi baciò e mi
disse: “Non dimenticarti dei poveri!”. E quella parola è entrata qui: i poveri, i poveri. Poi, subito, in relazione ai poveri ho
pensato a Francesco d’Assisi. Poi, ho pensato alle guerre, mentre lo scrutinio proseguiva, fino a tutti i voti. E Francesco
è l’uomo della pace. E così, è venuto il nome, nel mio cuore: Francesco d’Assisi. **E’ per me l’uomo della povertà, l’uomo
della pace, l’uomo che ama e custodisce il creato**; in questo momento anche noi abbiamo con il creato una relazione
non tanto buona, no? E’ l’uomo che ci dà questo spirito di pace, l’uomo povero … Ah, come vorrei una Chiesa povera e
per i poveri!” [1]

<div style="float:left; padding: 0 10px 0 0"><img width="256px" src="/images/papa-francesco2.jpg"></div>

Sarà per il volto simpatico, i suoi modi semplici, il pensiero della grande responsabilità che
ha preso in carica, ma in questi giorni mi sono commosso molte volte nell’ascoltare le sue
parole. Il nostro Signore Gesù ci ha donato un grande uomo per guidarci, ora anche noi
dobbiamo fare la nostra parte, ritorniamo alla semplicità, e facciamoci Luce e Sale per una
nuova evangelizzazione, non vergogniamoci della nostra fede, diamogli una mano perché
quando c’è qualcosa di buono il maligno non mancherà di metterci lo zampino.

[1] UDIENZA AI RAPPRESENTANTI DEI MEDIA DISCORSO DEL SANTO PADRE FRANCESCO
Aula Paolo VI, Sabato, 16 marzo 2013
