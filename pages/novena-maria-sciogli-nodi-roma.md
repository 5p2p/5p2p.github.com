---
title: Novena a Maria scioglinodi!
permalink: novena-maria-sciogli-nodi-roma
image: /img/posts/novena-maria-sciogli-nodi.jpg
description: I nodi delle nostre vite sono tutti i problemi sepolti che portiamo avanti negli anni, che non sappiamo come risolvere, ma che ci impediscono di accogliere pienamente la chiamata che il Signore oggi stesso ci fa. La preghiera e l'abbandono sono la cura!
---

Mancano nove giorni all'inizio del corso [L'amore chiama, l'amore è urgente](http://5p2p.it/l-amore-chiama-l-amore-e-urgente/). Non vediamo l'ora di fare le valige e iniziare questa nuova avventura!

Rispetto all'edizione precedente di Torino sono [cambiate un po' di cose](http://5p2p.it/dove-lui-ci-indichera) nella nostra vita. A volte abbiamo sbandato, perdendo di vista il centro della nostra chiamata, altre volte siamo stati coccolati da un Dio che ci vuole bene, altre ancora abbiamo desiderato con tutto il cuore di continuare a volare alto. Tempi intensi amici!

Tante persone sono al lavoro per questo corso. È quasi tutto pronto, mancano di provare i microfoni e qualche altra cosetta che deve arrivare per posta, ma adesso c'è la cosa più importante da fare:

### Fermarsi, mettersi in ginocchio e pregare!!!

Per chi c'è e ci sarà, per chi non è potuto venire, per chi segue con tutto il cuore  questo progetto, **chiediamo preghiera!** Perchè il cuore di chi sarà in ascolto sia pronto ad accogliere cio' che il Signore gli vuole dire  e perchè il nostro cuore non sia di impedimento  alla Sua volontà.

Parliamoci chiaro **senza lo Spirito Santo tutto questo sarebbe inutile!** sarebbe solo una bella esperienza, un arricchimento intellettuale riguardo alla fede... che ci fai?! Non serve a niente e non vale la pena mettersi in viaggio, fare tanta strada con tre piccoli delinquenti che vomitano ogni 100km. Qua ci serve l'ingrediente bomba: **lo Spirito Santo!** Aiutateci a pregare! Preghiamo per tutte le persone che saranno lí  perchè si **sciolgano tutti i nodi del cuore** che impediscono una vita da Dio, la santità, la gioia estrema, la felicità senza limiti. E preghiamo anche per quei poveri disgraziati che si stanno preparando le cose da dire, per chi animerà, per i sacerdoti, per chi ha permesso tutto questo mettendosi a servizio perchè ogni gesto, dal pulire a terra alle catechesi, **sia per Cristo**, per gratitudine a Lui e per amore ai fratelli. Lo Spirito Santo scenda su tutti noi che saremo lí e ci faccia rivivere una nuova Pentecoste. Insomma per tutto questo vi chiediamo di pregare Maria con questa novena perchè Lei, da mamma, non molla la presa finchè non viene ascoltata.

A prestissimo!!! Daje!

Ale e Fra

P.S. Noi pregheremo la novena a partire da oggi, ogni sera alle 8 con i bambini. Vi aspettiamo con la comunione dei santi!

---

### Novena a Maria che scioglie i nodi

---

Sia questa una preghiera di intercessione per aprire i cuori, ma allo stesso tempo sia l'occasione per sciogliere i nostri "nodi" che ci sono di impedimento per compiere la volontà di nostro Signore.

Come recitare la Novena:

- Fare il segno della Croce
- Recitare l’atto di contrizione.
- Chiedere perdono per i nostri peccati e impegnarsi a non commetterli più.
- Recitare le prime tre decine del Rosario
- Leggere la meditazione propria di ogni giorno della novena (dal primo al nono giorno).
- Recitare le due ultime decine del Rosario
- Terminare con la Preghiera a Maria che scioglie i nodi

**PRIMO GIORNO**

Santa Madre mia amata, Santa Maria, che Sciogli i "nodi" che opprimono i tuoi figli, stendi le tue mani misericordiose verso di me. Ti do oggi questo "nodo" (norminarlo se possibile) e ogni conseguenza negativa che esso provoca nella mia vita. Ti do questo "nodo" che mi tormenta, mi rende infelice e mi impedisce di unirmi a Te e al tuo Figlio Gesù Salvatore. Ricorro a te Maria che scioglie i nodi perchè ho fiducia in te e so che non hai mai disdegnato un figlio peccatore che ti supplica di aiutarlo. Credo che tu possa sciogliere questi nodi perchè sei mia Madre. So che lo farai perchè mi ami con amore eterno. Grazie Madre mia amata. "Maria che scioglie i nodi" prega per me.

Chi cerca una grazia,la troverà nelle mani di Maria.

**SECONDO GIORNO**

Maria, madre molto amata, piena di grazia, il mio cuore si volge oggi verso di te. Mi riconosco peccatore e ho bisogno di te. Non ho tenuto conto delle tue grazie a causa del mio egoismo,del mio rancore,della mia mancanza di generosità e di umiltà.
Oggi mi rivolgo a te, "Maria che scioglie i nodi" affinchè tu domandi per me, a tuo Figlio Gesù la purezza di cuore , il distacco, l'umiltà e la fiducia. Vivrò questa giornata con queste virtù. Te le offrirò come prova del mio amore per te. Ripongo questo "nodo" (nominarlo se possibile) nelle tue mani perchè mi impedisce di vedere la gloria di Dio.
"Maria che sciogli i nodi" prega per me.

Maria offri a Dio ogni istante della sua vita

**TERZO GIORNO**

Madre mediatrice,Regina del cielo, nelle cui mani sono le ricchezze del Re, rivolgi a me i tuoi occhi misericordiosi. Ripongo nelle tue mani sante questo "nodo" della mia vita (nominarlo se possibile), e tutto il rancore che ne risulta. Dio Padre, ti chiedo perdono per i miei peccati. Aiutami ora a perdonare ogni persona che consciamente o inconsciamente, ha provocato questo "nodo". Grazie a questa decisione Tu potrai scioglierlo. Madre mia amata davanti a te, e in nome di tuo Figlio Gesù, mio Salvatore, che è stato tanto offeso, e che ha saputo perdonare, perdono ora queste persone........ e anche me stesso per sempre. "Maria che sciogli i nodi", ti ringrazio perchè sciogli nel mio cuore il "nodo" del rancore e il "nodo" che oggi ti presento. Amen.
"Maria che sciogli i nodi" prega per me.

Chi vuole le grazie si rivolga a Maria.

**QUARTO GIORNO**

Santa Madre mia amata, che accogli tutti quelli che ti cercano, abbi pietà di me. Ripongo nelle tue mani questo "nodo" (nominarlo se possibile).Mi impedisce di essere felice,di vivere in pace,la mia anima è paralizzata e mi impedisce di camminare verso il mio Signore e di servirlo. Sciogli questo "nodo" della mia vita, o Madre mia. Chiedi a Gesù la guarigione della mia fede paralizzata che inciampa nelle pietre del cammino. Cammina con me, Madre mia amata, perchè sia consapevole che queste pietre sono in realtà degli amici; cessi di mormorare e impari a rendere grazie, a sorridere in ogni momento, perchè ho fiducia in te.
"Maria che sciogli i nodi" prega per me.

Maria è il sole e tutto il mondo benefica del suo calore

**QUINTO GIORNO**

"Madre che sciogli i nodi" generosa e piena di compassione, mi volgo verso di te per rimettere, una volta di più, questo "nodo" nelle tue mani (nominarlo se possibile). Ti chiedo la saggezza di Dio, perchè io riesca alla luce dello Spirito Santo a sciogliere questo cumulo di difficoltà. Nessuno ti ha mai vista adirata, al contrario,le tue parole sono così piene di dolcezza che si vede in te lo Spirito Santo. Liberami dall'amarezza, dalla collera e dall'odio che questo "nodo" mi ha causato. Madre mia amata, dammi la tua dolcezza e la tua saggezza, insegnami a meditare nel silenzio del mio cuore e così come hai fatto il giorno della Pentecoste, intercedi presso Gesù perchè riceva nella mia vita lo Spirito Santo, lo Spirito di Dio venga su di me.
"Maria che sciogli i nodi" prega per me.

Maria è onnipotente presso Dio

**SESTO GIORNO**

Regina di misericordia, ti do questo "nodo" della mia vita (nominarlo se possibile) e ti chiedo di darmi un cuore che sappia essere paziente finchè tu sciolga questo "nodo". Insegnami ad ascoltare la Parola del tuo Figlio, a confessarmi, a comunicarmi, perciò resta con me Maria. Prepara il mio cuore a festeggiare con gli angeli la grazia che tu mi stai ottenendo.
"Maria che sciogli i nodi" prega per me.

Sei bellissima Maria e nessuna macchia è in te.

**SETTIMO GIORNO**

Madre purissima, mi rivolgo oggi a te: ti supplico di sciogliere questo "nodo" della mia vita
(nominarlo se possibile) e di liberarmi dall'influenza del male. Dio ti ha concesso un grande potere su tutti i demoni. Oggi rinuncio ai demoni e a tutti i legami che ho avuto con loro. Proclamo che Gesù è il mio unico Salvatore e il mio unico Signore. O " Maria che sciogli i nodi" schiaccia la testa del demonio. Distruggi le trappole provocate da questi "nodi" della mia vita. Grazie Madre tanto amata. Signore, liberami con il tuo prezioso sangue!
"Maria che sciogli i nodi" prega per me.

Sei la gloria di Gerusalemme, sei l'onore del nostro popolo

**OTTAVO GIORNO**

Vergine Madre di Dio, ricca di misericordia, abbi pietà di me, tuo figliolo e sciogli i "nodi" (nominarlo se possibile) della mia vita. Ho bisogno che tu mi visiti, così come hai fatto con Elisabetta. Portami Gesù, portami lo Spirito Santo. Insegnami il coraggio, la gioia, l'umiltà e come Elisabetta, rendimi piena di Spirito Santo. Voglio che tu sia mia Madre, la mia Regina e la mia amica. Ti do il mio cuore e tutto ciò che mi appartiene: la mia casa, la mia famiglia, i miei beni esteriori e interiori. Ti appartengo per sempre. Metti in me il tuo cuore perchè io possa fare tutto ciò che Gesù mi dirà di fare.
"Maria che sciogli i nodi" prega per me.

Camminiamo pieni di fiducia verso il trono della grazia.

**NONO GIORNO**
Madre Santissima, nostra avvocata, Tu che sciogli i "nodi" vengo oggi a ringraziarti di aver sciolto questo "nodo" (nominarlo se possibile) nella mia vita. Conosci il dolore che mi ha causato. Grazie Madre mia amata,Ti ringrazio perchè hai sciolto i "nodi" della mia vita. Avvolgimi con il tuo manto d' amore, proteggimi, illuminami con la tua pace.
"Maria che sciogli i nodi" prega per me.

---

**PREGHIERA A MARIA CHE SCIOGLIE I NODI**

Vergine Maria, Madre del bell'Amore, Madre che non ha mai abbandonato un figliolo che grida aiuto, Madre le cui mani lavorano senza sosta per i suoi figlioli tanto amati, perchè sono spinte dall'amore divino e dall'infinita misericordia che esce dal Tuo cuore volgi verso di me il tuo sguardo pieno di compassione. Guarda il cumulo di "nodi" della mia vita.
Tu conosci la mia disperazione e il mio dolore. Sai quanto mi paralizzano questi nodi Maria, Madre incaricata da Dio di sciogliere i "nodi" della vita dei tuoi figlioli, ripongo il nastro della mia vita nelle tue mani. Nelle tue mani non c'è un "nodo" che non sia sciolto.
Madre Onnipotente, con la grazia e il tuo potere d'intercessione presso tuo Figlio Gesù, mio Salvatore, ricevi oggi questo "nodo" (nominarlo se possibile...). Per la gloria di Dio ti chiedo di scioglierlo e di scioglierlo per sempre. Spero in Te.
Sei l'unica consolatrice che Dio mi ha dato. Sei la fortezza delle mie forze precarie, la ricchezza delle mie miserie, la liberazione di tutto ciò che mi impedisce di essere con Cristo.
Accogli il mio richiamo. Preservami, guidami proteggimi, sii il mio rifugio.

"Maria che sciogli i nodi" prega per me.
