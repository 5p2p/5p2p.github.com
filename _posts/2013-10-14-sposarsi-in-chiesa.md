---
title: Perché sposarsi in Chiesa?
author: Alescanca
layout: post
---
![](/img/posts/sposarsi-in-chiesa.jpg)


## Perché sposarsi in Chiesa? Perché organizzare tutta la cerimonia? Non basta volersi bene, mettersi un abito bianco, un bel bouquet e offrire due pasticcini? Tanto il matrimonio non é altro che un contratto fra un uomo e una donna, no?!

All'ultima domanda so che non tutti saranno d'accordo e non per la parola "contratto" ma per "uomo e donna", ma questa é un'altra storia.
Io non so che ne pensate del matrimonio, ma la maggior parte delle mie amiche tedesche (viviamo a Friburgo) non é sposata. Loro hanno figli e sembrano felici. Sono persone da cui davvero sto imparando molto. 
Ma allora che cosa c'è di diverso, cosa cambia se sei sposato in chiesa?

Non sono teologa e non conosco bene il magistero della chiesa (so che dovrei...!!!) ma qualche giorno fa é stato il nostro anniversario di matrimonio e so bene perché l'ho fatto. Otto anni fa, in una cappellina ad Assisi, sposavo il mio principe azzurro. Ero emozionata. La chiesina bella e suggestiva, la pioggia battente e la fisarmonica di un amico. Un giorno molto bello e memorabile che metteva il sigillo al nostro amore.

*Eravamo in tre.* In tre?! obietterà qualcuno. Sí, eravamo in tre e non ero incinta. Eravamo in tre perché il Signore si é sposato con noi. Egli ha fatto un alleanza con noi, si é sporcato le mani con il nostro misero volerci bene.

Perché in chiesa? 

Perché il matrimonio é una vocazione, é una chiamata, é la chiamata alla gioia, alla felicità, alla santità (soprattutto per chi sposa un uomo-orso che parla solo quando é strettamente necessario oppure un rompiscatole come mio marito!). I santi prima di essere proclamati tali sono proclamati beati in francese *heureux* cioè felici.Ci siamo sposati in chiesa perché non c'é gioia piena, gioia vera senza Cristo di mezzo. Lo dico davvero con presunzione e per cognizione di causa.

La differenza fra me e le mie amiche sta nel fatto che loro devono contare solo sulle loro forze, noi abbiamo il Signore. La differenza é enorme perché se avessi dovuto contare solo sulla mia sopportazione o solo sulla mia pazienza non penso neanche che ci sarei arrivata a sposarmi uno come Francesco. Soprattutto nei momenti di crisi non avrei pensato ["E se fosse una grazia?!"](http://5p2p.it/2013/04/10/raggione-ciaveva.html) oltre a "Ma chi me la fatta fare a me!" ma lo avrei lasciato, era sicuramente la cosa più semplice e meno faticosa in quel momento di buio totale. Se non avessimo avuto il Signore saremmo stati ancora a [correre dietro la carriera](http://5p2p.it/2013/04/07/revolution.html). Se non avessimo avuto il Signore avremmo preso scelte tutte in base alla sicurezza e non alla Sua provvidenza e quindi, ad esempio, non ci saremmo mai sposati con un mezzo lavoro precario mal pagato, senza una casa e a vent'anni. Non avremmo fatto tre figli e neanche 5pani2pesci. Insomma, se immagino questi otto anni insieme con una firma in comune vedo otto anni abbastanza tristerelli, pieni di sforzi e di false sicurezze.

Ma tu su cosa ti vuoi poggiare? Chi vi sostiene come coppia? Ma voi due su cosa e da chi attingete sostegno, forza, libertà? Chi fa verità nella vostra affettività, nella vostra relazione? Se non fate entrare il Signore nella vostra storia *invano faticano i costruttori*. Se lo Spirito Santo non é con voi ma 'ndò annate? Se dal Signore non attingete sapienza e da Lui provvidenza faticherete tanto come gli altri e non avrà neanche senso.

Non sto dicendo che chi non si sposa in chiesa non é felice e nemmeno che i loro matrimoni non durano. Dico però che *amarsi da Dio* é un'altra cosa, é secondo un'altra logica, é secondo un altro modo di intendere la libertà, dico solo che é più bello. 

Provare per credere.

E poi ... si invita tanta gente a sto matrimonio e invitalo pure il Signore no! Uno in più che te costa?
<br>
<br>

---

Altri post correlati:

- [Raggione c'aveva!](http://5p2p.it/2013/04/10/raggione-ciaveva.html)

- [Revolution | Science](http://5p2p.it/2013/04/07/revolution.html)

- [Innanzitutto la gioia](http://5p2p.it/2013/06/30/innanzitutto-la-gioia.html)
