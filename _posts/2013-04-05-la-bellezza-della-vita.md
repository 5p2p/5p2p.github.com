---
layout: post-fb
title: La bellezza della vita
author: Dodo
---

\[ispirato da un'articolo recentemente apparso sull'<a href="http://www.avvenire.it/Chiesa/Pagine/NataleNewYork.aspx">Avvenire</a>\]

<!-- INIZIO -->
Oggi ho avuto nuovamente la certezza che gli Angeli esistono. Non voglio dire quegl'esseri spirituali incorporei, che sono i veri messaggeri di Dio, ma comunque sono venuto a conoscenza di una persona che a mio avviso compie le stesse azioni che spettano ad un Angelo secondo il disegno di Dio.
<!-- FINE -->
Si tratta di Elvira Parravicini, un medico neonatologo, originario della Brianza ora impegnato alla Columbia University di New York.
Si occupa di seguire i genitori e successivamente i figli in quei casi in cui le diagnosi prenatali non hanno dato speranza di vita per il piccolo.
Secondo la sua idea la vita ha una dignità sempre, anche se è brevissima, è così ha deciso di dedicare le sue competenze da medico a "confortare".
E' nato il comfort care, un'attività medica che fa sì che un neonato che non ha nessuna speranza di sopravvivenza, sia curato e amato in tutti gli istanti della sua breve vita. Secondo la sua idea di cure la prima cosa è l'accoglienza, occorre che i genitori, i nonni possano stare il più vicino possibile al bambino, tenerlo in braccio, abbracciarlo e coccolarlo, daltronde non è quello che desiderano anche i nostri bimbi? Poi c'è la necessità di riempirgli il pancino di latte, che come sappiamo è un'altra cosa che rende sereni i nostri piccoli, se necessario viene fatta anche la terapia del dolore. Il tutto avviene senza accanimento solo il minimo necessario per alleggerire il loro peso e fargli vivere quei pochi attimi in maniera serena.
Lei ancora si chiede perchè Dio permetta che un bimbo abbia una vita così breve, però secondo me la risposta la trovata in questa sua storia vissuta:

Due ragazzi di 15 anni un giorno si presentano in ospedale: lei è incinta di due gemelline siamesi, unite per il torace e con un solo cuore. Incurabili. Tutti i medici consigliano di abortire, ma i giovani sono irremovibili: «Sono le nostre bambine». Per questo optano per il Comfort care: «In sala parto il clima era molto brutto: le infermiere continuavano a dire che avrebbero dovuto abortire, che la ragazza si rovinava la vita con un cesareo a quell’età. Altri erano lì con le macchine fotografiche. Poi sono nate e quando il papà le ha prese in braccio e ha detto loro: “Sono qui, sono il vostro papà”, tutti hanno messo via le macchine fotografiche e si sono messi a piangere, tutti commossi dalla bellezza della vita. E io ho capito che le due piccole erano lì perché qualcuno le ha volute. Nella loro vita ho visto la croce e la resurrezione, perché la loro vita ha cambiato tutte le persone che erano in sala»


Non riesco neanche immaginare cosa voglia dire trovarsi nella situazione di dover accompagnare un figlio appena nato nelle braccia del Signore, dall'esperienza della nascita di Pietro so solo che essere stati accolti nel modo giusto e aver sentito la vicinanza dei medici, delle ostetriche e delle infermiere è stata una marcia in più nell'affrontare questa grande fiducia che il Signore ha riposto in noi donandoci il nostro Pietrino. Per cui non posso che lodare il Signore per queste persone che dona all'umanità intera.
