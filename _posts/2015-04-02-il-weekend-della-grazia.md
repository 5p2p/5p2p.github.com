---
layout: post
# title: Il weekend della grazia
title: Triduo pasquale, il weekend della Grazia!
author: Alescanca
# image: /img/posts/il-weekend-della-grazia.jpg
image: /img/posts/amati-sino-alla-fine.jpg
description: Ecco quattro riflessioni per entrare nel mistero della Grazia Pasquale. Buon triduo!
redirect_from: "2015/04/02/il-weekend-della-grazia.html"
permalink: triduo-pasquale
---

### Giovedì santo

> "Ho desiderato ardentemente mangiare questa Pasqua con voi"

Dove vuoi preparare la Pasqua del Signore? Egli desidera ardentemente mangiare con te oggi. In quale stanza vuoi preparare questa cena? **In quale parte del tuo cuore vuoi che Gesù ti visiti?** In quale stanza lo vuoi invitare per mettersi a tavola con te? Fermati e pensa dove hai più bisogno di essere guarito, visitato, accolto, accompagnato oggi. Questa stanza potrebbe essere la solitudine, un peccato da cui non riusciamo a liberarci, la ferita per una perdita, la frustrazione del lavoro che non arriva, la paura di non farcela, la relazione col marito. 

Prepara questa stanza del tuo cuore e apparecchia perché il Signore sta passando e non vede l'ora di cenare con te stasera.


### Venerdì santo

Ieri Gesù ha cenato con me. Una cena a due meravigliosa. Un incontro che ti cambia la vita. Non siamo più soli. Lui è con noi. **Le nostre ferite non ci fanno più paura** perché Gesù ci ha lavato i piedi, ci ha perdonato. È sconvolgente perchè questo non è un Dio *padrone* che sta in alto, ma un Dio che **si abbassa** e serve per primo! Adesso per guarire davvero dobbiamo affrontare queste ferite e morire proprio come il seme che non può portare frutto finché non muore. 

Non abbiamo paura, Gesù lo conosce il dolore, Lui lo ha vissuto e soprattutto lo ha vinto. 

### Sabato santo

Oggi è il giorno del silenzio. **È il giorno della fede**, in cui siamo fra la morte di tutti i nostri progetti e aspettative e la fiducia di continuare, nonostante tutto, a credere. 

É tosta! 

Ma senza questo silenzio, senza questo momento di deserto non avremmo il tempo di scegliere se fermarci alla morte o ad una vita nuova. 

### Domenica di resurrezione 

È giunta a noi la salvezza, **la vita nuova**, una vita da Dio! La fede ha vinto sulla morte! Buona Pasqua a tutti! Non ci si può credere: un uomo, figlio di Dio è morto per me, per dirmi quanto mi Ama e fin dove mi attente la gioia. 

La gioia di una figlia di Re!

---

Se ti è piaciuto questo post, condividilo con i tuoi amici e continua a leggere:

- [La messa, che noia!](http://5p2p.it/2015/03/19/la-messa-che-noia.html)

- [La potenza della confessione](http://5p2p.it/2015/03/30/la-potenza-della-confessione.html)

- [Il contrario dell'amore è la paura](http://5p2p.it/2014/07/21/contrario-dell-amore-la-paura.html)

