Nella pagina delle foto non abbiamo scritto molto estensivamente perche' lo facciamo e con quale stile, mi piacerebbe pero' presentarti i tre punti che noi riteniamo importanti.

Il primo e' quello di proporre uno - stile cristiano - alla fotografia del matrimonio che vada oltre a quello che un normale fotografo professionista e' in grado di offrire. Cioè avere una persona al vostro fianco che creda nel sacramento e creda alla sacralita' della vostra unione, che si dedichi a raccogliere le immagini che vi rimarranno per tutta la vita in modo discreto ma professionale, condividendo con cuore ed anima la vostra scelta. Veramente ogni matrimonio che abbiamo fatto e' stato un'esperienza bellissima innanzitutto da un punto di vista umano.

Il secondo e' quello di stare vicini alle coppie che hanno deciso di sposarsi cristianamente creando una relazione con chi sta per abbracciare questa vocazione e si trova all'inizio del cammino. Infatti le opportunità per i fidanzati e i giovani in cammino sono tante (vedi i corsi di assisi) ma poi da sposati spesso si rimane soli. Questa e' quello che abbiamo visto in 8 anni di matrimonio e 3 figli ... ed e' una delle motivazioni che ci ha spinto a condividere la nostra esperienza attraverso il blog. Vorremmo esserci, partecipando al vostro matrimonio da amici ed essendo presenti dove possiamo essere utili nel prima e nel dopo.

Il terzo fondamento e' quello di trovare un modo sostenibile per finanziare 5pani2pesci. Infatti per poter dedicare tempo e soldi a questo progetto e' necessario un aiuto materiale. Ad esempio, ora che siamo partiti con i video di evangelizzazione (il primo su http://www.youtube.com/watch?v=qnHuitO7nfk), l'acquisto dell'attrezzatura per affacciarci a questa avventura e' gia' costata piu' di 4'000 euro ... il feedback, come anche ci dimostri tu, e' molto positivo ma sono necessari fondi per poter andare avanti: finanziare viaggi per incontrare le persone, acquistare il materiale per la video produzione (ad es. software, microfoni, telecamere) ed in generale dedicarci il tempo necessario. Le foto quindi sono un mezzo per questo scopo.

In pratica, scegliendoci come fotografi tu e il tuo sposo state investendo su un progetto di evangelizzazione a favore della famiglia ... in piu' vi facciamo anche le foto ... Questi tre punti incarnano il nostro carisma ed e' sicuramente cio' che ci distingue da un altro fotografo professionista. Infatti e' certo che si possa trovare un altro fotografo che offra ad esempio un prezzo piu' basso o proponga qualcosa in piu'. Ma qui l'ottica e' diversa. Il nostro desiderio e' che una coppia ci scelga innanzitutto perche' capisce, abbraccia e condivide il progetto di evangelizzazione. Ci piacerebbe essere scelti proprio per quello che siamo e quello che facciamo.

I costi. Se ti sei informata in giro (altrimenti fallo ora, ecco un esempio nella media http://www.fuorifuocostudio.it/quanto/) avrai intuito che il fotografo e' "cosa cara". Dall'esterno sembra uno sproposito che qualcuno chieda 1000 euro per scattare qualche foto ("... anche mio cugino ha una macchina fotografica"). E' condivisibile pensarla cosi' ma lascia che ti spieghi un po' piu' nel dettaglio da dove viene un costo del genere. Il processo di fare le foto include:

1. Il viaggio di andata
2. La ricerca del luogo adatto per fare le foto (2-3 ore, quando e' possibile)
3. La giornata di lavoro (12-14 ore)
4. Il tempestivo backup delle foto (1 ora, di solito alle due di notte ... un danno ad una scheda di memoria significa - foto perse!)
5. Il viaggio di ritorno 
6. Una prima scrematura delle foto (si parte da circa 1500-2000 scatti per arrivare ai circa 500 scatti migliori, 10 ore)
7. Una seconda scrematura delle foto (dalle 500 si arriva a circa i 50-80 scatti piu' importanti che poi andranno nell'album, 12 ore)
8. Bilanciamento del colore e foto-ritocco dei 50 scatti piu' importanti (16 ore, per essere "perfetta" ogni foto richiede un analisi particolareggiata del colore ed eventualmente un po' di foto ritocco come ad esempio cancellare un segnale stradale ecc.)
9. Sviluppo della galleria online (4 ore)
10. Creazione di un video slideshow (4 ore)
11. Creazione dell'impaginazione per l'album stampato (8 ore)
12. Archiviazione di tutto il materiale (1 ora)

In totale sono circa 70-75 ore. Senza contare il viaggio e l'eventuale pernottamento, 1000 euro diviso 70 ore fa circa 14 euro all'ora. Questi sono lordi, netti vengono circa 8 euro/ora ... che e' quanto prende una baby-sitter ... :-D Tutto questo per dire che se qualcuno ti chiedera' queste cifre non scandalizzarti, ma ricordati cosa comporta "fare le foto al matrimonio". E ricorda anche che le foto saranno l'unico ricordo materiale del tuo matrimonio ... non i fiori, non il pranzo o altro. Quindi a mio avviso, non e' un grande investimento "risparmiare" proprio sulle foto.

Ora sai approssimativamente i costi e il lavoro che c'e' dietro :-D
Ma questo e' solo una parte della storia, come ti dicevo l'esperienza che offriamo va oltre le foto, sarebbe bello parlarne a voce, farci una chiaccherata per conoscersi meglio. Se ci mandi il tuo numero Alessandra ti richiamera' - tra donne vi capirete meglio :)

Per qualsiasi ulteriore chiarimento scrivimi pure quando vuoi (prometto di non essere cosi' lungo la prossima volta ...)

Un abbraccio e buon cammino di promessa sposa


----------

Come ti diceva mia moglie non abbiamo fissato un prezzo perche' e' a discrezione di quanto la coppia vuole investire nel progetto. Visto che il servizio incluso preparazione, fotografie e post-produzione ammonta all'incirca a 70 ore di lavoro, abbiamo pensato a tre cifre suggerite: 800, 1000 e 1200 euro. Decidete quindi voi quanto vorreste investire in 5pani2pesci in base alla vostra disponibilita', coscienza e generosita' ("Il Signore ama chi dona con gioia" 2Cor9,7). Lo stesso ragionamento vale per il video visto che c'e' la stessa quantita' di lavoro. 

Lo stile degli album che facciamo e' quello di 'libro fotografico', e cioè un libro stampato in grande formato 30x30 cm, dove ogni pagina contiene tendenzialmente da una a quattro foto al massimo. La maggior parte delle pagine contengono una foto a tutta pagina, mentre foto di dettagli e ambiente vengono resi con pagine da due o quattro foto. Il prezzo esatto dipende dal numero di pagine. Noi vi facciamo pagare solo il prezzo di costo che e' di circa 100 euro. L'album per i genitori e' in formato 18x18 e viene circa 50 euro (cadauno). Per fine gennaio saremo al 90% a manfredonia per una testimonianza ad "ingannevole come l'amore" (https://www.facebook.com/ingannevolecomelamore). Potremmo cogliere l'occasione per incontrarci. In questo caso vi porterei uno dei nostri libri fotografici cosi' potreste visionarlo di persona, che ne dite?

Ricapitolando:

- servizio foto: 800 - 1000 - 1200 euro
- servizio video: 800 -1000 - 1200 euro
- album foto grande: 100 euro
- album foto piccolo: 50 euro 

Se invece lo stile che preferite e' quello dell'album tradizionale, si puo' fare ma i prezzi variano di molto a seconda della rifinitura che scegliete. In generale il prezzo e' abbastanza piu' elevato. Considerate semplicemente che il costo di stampa delle singole foto in formato 20x30 sta intorno ai 6 euro l'una (quindi il costo per 50 foto si aggira sulle 300 euro, piu' il costo dell'album). A meno che voi non abbiate un amore particolare per l'album tradizionale, io lo sconsiglio. Questi album sono di solito molto belli ma anche molto pesanti e poco pratici con la tendenza a rimanere nell'armadio ... la bellezza del libro fotografico e' che invece può essere preso e sfogliato in qualsiasi momento in famiglia o con gli amici, lo potete tenere sempre di fianco al divano se desiderate. Inoltre se si dovesse rovinare avrete sempre l'opzione di ristamparlo.

Infine vi mando una breve panoramica degli ultimi scatti che abbiamo fatto per i matrimoni tra settembre e ottobre.
