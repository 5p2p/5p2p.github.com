Tre persone con altrettante famiglie alle spalle che li supportano e sopportano. Vivono a km di distanza,
svolgono lavori diversi, vengono da esperienze e vissuti diversi, ma con la voglia di mettersi in gioco per
condividere un progetto. Credono fortemente nella famiglia e hanno la convinzione assoluta che la Vita
debba essere difesa in tutte le sue forme, dal concepimento alla morte naturale. Così, facendosi forza
delle parole di Giovanni Paolo II:

“la nuova evangelizzazione non consiste in un “nuovo vangelo”, non deve riguardare i contenuti, ma gli
atteggiamenti, lo stile, lo sforzo, la programmazione, il metodo di apostolato, il linguaggio, che devono
essere tali da rendere accessibile, penetrante, valida e profonda la risposta all’uomo di oggi, senza per
nulla alterare o modificare il contenuto del messaggio evangelico” 1,

hanno deciso di mettere in campo le loro competenze e passioni per far arrivare questo messaggio a più
persone possibili.
