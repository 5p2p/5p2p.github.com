---
title: 3 passi fondamentali per realizzarsi pienamente nella vita
author: Ruvido
preview: ok
---

Hai tirato ad indovinare? No, non è andare alle Maldive, acqua. Alla fine dei conti, capire cosa dà vera pienezza alla nostra vita sembra un affare davvero complesso. Eppure ci sono tre elementi base per fare centro. Deluso dalle promesse che ti sono state fatte? Continua a leggere.

Per i miei nonni il centro della vita era "mettere su famiglia" e vivere in maniera dignitosa; per i miei genitori riuscire ad elevarsi, magari passare dal lavoro della terra ad un mestiere più comodo e intellettuale. La maggior parte di noi invece danno ormai tutte queste cose per scontate, noi facciamo parte della generazione del benessere e la nostra ossessione è piuttosto **realizzarsi nella vita**, essere felici. Ma cosa vuol dire esattamente?

Tutti la vogliono acchiappare questa *realizzazione* eppure è meno facile di quello che sembra. Per molti la ricerca si ferma all'acquisto dell'ultimo iphone o di una macchina fighetta, poi c'è chi sogna che la vita sia tutta una vacanza alle Maldive. Per altri è lo status sociale. Tutte queste cose alla fine sono legate  all'**avere successo**. E nella vita si ha successo quando si ha un buon lavoro, ben pagato e di prestigio. Oppure qualcosa che ti permette di fare **ciò che ti piace**.

Per me l'iter è sicuramente stato questo. Ho avuto una famiglia che mi ha permesso di studiare e di *puntare in alto*. Ho studiato ingegneria e poi fisica, dottorato a Zurigo. Una bella carriera fatta di successi e soddisfazioni. Una sfida continua per andare più in alto, sempre più in alto ... fino a che? Fino a che mi sono ritrovato a vivere qualcosa che non mi apparteneva, un giorno ho aperto gli occhi e mi sono accorto di correre una gara senza senso. Dov'era la promessa felicità? 

Prima della sua conversione, don Fabio era un musicista abbastanza affermato, e sebbene stesse *inseguendo* il suo sogno rimaneva &mdash; usando le sue stesse parole &mdash; fondamentalmente *un cretino*. Allora si disse: "Ecco per essere veramente felice mi manca la moto". E così si ritrovò ad essere *un cretino con la moto*. "No aspetta mi manca ancora qualcosa": la ragazza. Trovata la ragazza, diventò *un cretino con la moto e la ragazza*. Ma sempre cretino restava. Che mancava?


### Specchietti per le allodole

Ragioniamo per obiettivi, per traguardi da raggiungere. Tuo padre te lo ha detto tante volte, hai visto la sua frustrazione, la stanchezza nei suoi occhi: "Trova un lavoro che ti piace (oppure: fai i soldi)" &mdash; ti dice, "non come me che sono stato a muffire qui dentro per 30 anni ..." alle poste, in banca, in un negozio, perfino in una corsia di ospedale. Ecco le delusioni dei padri tramandate ai figli di generazione in generazione. Intorno a te tutto grida che sei chiamato a fare ciò che **desideri**, quello che ti piace e che ti viene più congeniale, che soddisfa le tue ambizioni. Soddisfa i tuoi bisogni. Cerca un lavoro di prestigio, "devi andare all'università", perchè non fare il medico, l'avvocato o l'ingegnere?

Tutte belle ambizioni per carità ... ma fermiamoci un momento, quanti medici "realizzati" conosci? Avvocati, ingengneri? Anni e anni e anni di studio su quei libri, privazioni, fidanzamenti d'argento che si trascinano per anni aspettando una laurea, anni a vivere da mamma e papà per finire quel corso di studio *cosí poi* ... cosí potrò realizzarmi nella vita, mi sistemo. Ho lottato con tutte le mie forze per raggiungere gli obiettivi che mi ero proposto. Ho ambito a fare ciò che mi piacesse nella vita senza accontentarmi e senza troppi compromessi. È stata dura ma ne è valsa la pena. D'altro canto mi devo realizzare nella vita, devo realizzarmi per divenire pienamente me stesso, pienamente uomo per poter infine essere felice, o no?

Ecco l'inganno della nostra vita: voler realizzare progetti, i nostri progetti, piuttosto che **amare è lasciarsi amare**.

Il nocciolo del discorso qui non è se è meglio fare il medico, lo scienziato o il muratore. Ma vivere tutta la nostra vita come una *chiamata all'amore*. Capire e realizzare che **ogni vita è vocazione**, che siamo stati pensati da sempre per un progetto d'amore. Progetto che solo noi con la nostra particolare sensibilità, vissuto ed intelligenza possiamo pienamente realizzare: se non lo fai tu quello a cui sei chiamato, non lo realizzerà nessuno a posto tuo. **Sei un pezzo unico**, sallo. Come mi disse una cara amica che di bordelli ne aveva fatti tanti: *"la tua vocazione è quel luogo dove puoi amare totalmente e sentirti amata totalmente"* (vedi [il video](XXXXXX)). Ecco punta a questo, investi sull'amore.

Lascia perdere *dove ti porta il cuore*, ecco i tre punti cardinali per imparare ad amare pienamente e da Dio. **L'amore è ordinato** e segue questa sequenza:

### 1. Amare Dio

Parti dal centro. Parti dal tuo creatore, da colui che ti ha pensato da sempre, che ti ha creato per un gesto puramente d'amore. Che ti ha redento attraverso suo figlio Gesù Cristo. Che ti ha inviato lo Spirito Santo affinchè tu potessi discernere la tua vita alla luce della Sua volontà; affinchè tu potessi andare oltre le tue conoscenze e capacità. C'è da riconoscersi sue creature, riconoscere che nostro obiettivo nella vita è proprio Lui. Non un cercarlo cosí poi quella relazione andrà meglio, il lavoro andrà meglio. **Lui è il fine, non il mezzo.** Conoscerlo, incontrarlo, ascoltare la sua voce e lasciarsi amare. Ecco si parte dallo stare fermi, da farsi abbracciare da questo amore. In effetti non c'è niente da *fare*, c'è da accogliere, c'è da svuotarsi delle nostre aspettative su noi stessi e su di Lui. C'è da spendere del tempo con Lui. Come quando vai al mare e ti sbrachi a prendere il sole, fai lo stesso col Signore. Fatti abbronzare dal Signore, ecco la preghiera che devi fare.

[La preghiera quotidiana]()

### 2. Amare se stessi

Insieme al suo amore e alla sua misericordia il Signore ci dona la nostra vocazione: il luogo dell'amore e della relazione con Dio e con gli altri. Sei frutto di un gesto d'amore, *non sei un ripensamento*, un after-thought. Non sei sbagliato. E se hai il naso a Y e le gambe a Z, c'è un motivo anche per quello. Sei tu che non lo vedi. O non lo vuoi vedere. A volte è dura ma "ognuno è chiamato a compiere qualcosa nella sua condizione". Giastin ne era convinta: bella o brutta, sano o malato, sempre qualcosa sei chiamato a compiere. Ecco ti annuncio una grande gioia: **fallo.**

[Giastin, il sorriso di Dio]()

**Tu sei fatto come un prodigio**, il Signore non si è sbagliato. Non importa se hai il naso a patata o il culo che fa provincia, il Signore ti ha desiderato fin dal principio così come sei. Il tuo corpo va bene anche se non è scolpito come un bronzo di Riace perchè nella vita **l'unico muscolo che serve veramente è quello dell'amore**, tutto il resto è vanità.

[Come un prodigio]()

### 3. Amare gli altri

Una volta che hai curato la tua relazione con Dio e che ti sei riconosciuto/a creatura di Dio, figlio amato e desiderato, allora il tuo cuore colmo d'amore puo' rivolgersi agli altri. Questa è la differenza tra la *crocerossina incallita* ed il cristiano. Nel primo caso, si parte per salvare il mondo **con le proprie forze**, secondo un tuo progetto, si combattono le ingiustizie, e si trasforma la propria vita in una crociata contro il male. 

[Donne crocerossine per natura]()

Nel secondo caso invece, tutto parte dal Signore. **Il progetto è di Dio.** Tu sei semplicemente il braccio, Lui la mente. Non segui un tuo ideale di giustizia, ma semplicemente rispondi ad una chiamata all'amore. Sei la penna di Dio come dice Madre Teresa di Calcutta, è Lui che scrive dritto sulle righe storte. Lui parla, tu rispondi. Sarà nel mettersi a servizio che troverai la vera pace &mdash;*la realizzazione nella vita*&mdash; diventare ultimo piuttosto che primo perché lì c'è la vera ricompensa, quella che ti aspetta da sempre. 

Ma non farti fregare.

Non sulle tue forze ma sulle Sue. È Gesù che ce lo insegna chiaro chiaro:

> citazione il giogo è leggero

Il giogo diventa leggero perchè si basa sull'**amore ordinato**, quello di cui abbiamo appena parlato: una relazione profonda con il Signore (punto 1) ed il riconoscersi figli di un Padre buono (punto 2). 

Tutto il resto è vanità.

Buon cammino.
